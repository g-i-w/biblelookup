<!DOCTYPE html>
<html lang="grc">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>μετάφραση των εβδομήκοντα ΕΣΔΡΑΣ 20</title>
<meta name="keywords" content="μετάφραση των εβδομήκοντα, grc, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ΕΣΔΡΑΣ</a></li>
<li><a href='EZR19.htm'>&lt;</a></li>
<li><a href='EZR.htm'>20</a></li>
<li><a href='EZR21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='p'> <span class="verse" id="V1">1&#160;</span>Καὶ ἐν πᾶσι τούτοις ἡμεῖς διατιθέμεθα πίστιν, καὶ γράφομεν, καὶ ἐπισφραγίζουσιν ἄρχοντες ἡμῶν, Αευῖται ἡμῶν, ἱερεῖς ἡμῶν. </div><div class='p'> <span class="verse" id="V2">2&#160;</span>Καὶ ἐπὶ τῶν σφραγιζόντων Νεεμίας ἀρτασασθὰ υἱὸς Ἀχαλία, καὶ Σεδεκίας  <span class="verse" id="V3">3&#160;</span>υἱὸς Ἀραία, καὶ Ἀζαρία, καὶ Ἱερεμία,  <span class="verse" id="V4">4&#160;</span>Φασοὺρ, Ἀμαρία, Μελχία,  <span class="verse" id="V5">5&#160;</span>Ἀττοὺς, Σεβανὶ, Μαλοὺχ,  <span class="verse" id="V6">6&#160;</span>Ἰρὰμ, Μεραμὼθ, Ἀβδία,  <span class="verse" id="V7">7&#160;</span>Δανιὴλ, Γανναθὼν, Βαροὺχ,  <span class="verse" id="V8">8&#160;</span>Μεσουλὰμ, Ἀβία, Μιαμὶν,  <span class="verse" id="V9">9&#160;</span>Μααζία, Βελγαῒ, Σαμαΐα οὗτοι ἱερεῖς. </div><div class='p'> <span class="verse" id="V10">10&#160;</span>Καὶ οἱ Λευῖται, Ἰησοῦς υἱὸς Ἀζανία, Βαναίου ἀπὸ υἱῶν Ἠναδὰδ, Καδμιὴλ  <span class="verse" id="V11">11&#160;</span>καὶ οἱ ἀδελφοὶ αὐτοῦ, Σαβανία, Ὠδουΐα, Καλιτὰν,  <span class="verse" id="V12">12&#160;</span>Φελία, Ανὰν, Μιχὰ, Ῥοὼβ,  <span class="verse" id="V13">13&#160;</span>Ἀσεβίας, Ζακχὼρ, Σαραβία, Σεβανία,  <span class="verse" id="V14">14&#160;</span>Ὠδούμ· υἱοὶ Βανουαῒ </div><div class='p'> <span class="verse" id="V15">15&#160;</span>Ἄρχοντες τοῦ λαοῦ Φόρος, Φαὰθ Μωὰβ, Ἠλὰμ, Ζαθουΐα·  <span class="verse" id="V16">16&#160;</span>υἱοὶ Βανὶ, Ἀσγὰδ, Βηβαῒ,  <span class="verse" id="V17">17&#160;</span>Ἀδανία, Βαγοῒ, Ἡδὶν,  <span class="verse" id="V18">18&#160;</span>Ἀτὴρ, Ἐζεκία, Ἀζοὺρ,  <span class="verse" id="V19">19&#160;</span>Ὠδουΐα, Ἠσὰμ, Βησὶ,  <span class="verse" id="V20">20&#160;</span>Ἀρὶφ, Ἀναθὼθ, Νωβαῒ,  <span class="verse" id="V21">21&#160;</span>Μεγαφὴς, Μεσουλλὰμ, Ἠζὶρ,  <span class="verse" id="V22">22&#160;</span>Μεσωζεβὴλ, Σαδοὺκ, Ἰσδδούα,  <span class="verse" id="V23">23&#160;</span>Φαλτία, Ἀνὰν, Ἀναΐα,  <span class="verse" id="V24">24&#160;</span>Ὠσηὲ, Ἀνανία, Ἀσοὺβ,  <span class="verse" id="V25">25&#160;</span>Ἀλωὴς, Φαλαῒ, Σωβὴκ,  <span class="verse" id="V26">26&#160;</span>Ῥεοὺμ, Ἐσσαβανὰ, Μαασία,  <span class="verse" id="V27">27&#160;</span>καὶ Ἀΐα, Αἰνὰν, Ἠνὰμ,  <span class="verse" id="V28">28&#160;</span>Μαλοὺχ, Ἠρὰμ, Βαανὰ, </div><div class='p'> <span class="verse" id="V29">29&#160;</span>Καὶ οἱ κατάλοιποι τοῦ λαοῦ, οἱ ἱερεῖς, οἱ Λευῖται, οἱ πυλωροὶ, οἱ ᾄδοντες, οἱ Ναθινὶμ, καὶ πᾶς ὁ προσπορευόμενος ἀπὸ λαῶν τῆς γῆς πρὸς νόμον τοῦ Θεοῦ, γυναῖκες αὐτῶν, υἱοὶ αὐτῶν, θυγατέρες αὐτῶν· πᾶς ὁ εἰδὼς καὶ συνιὼν,  <span class="verse" id="V30">30&#160;</span>ἐνίσχυον ἐπὶ τοὺς ἀδελφοὺς αὐτῶν, καὶ κατηράσαντο αὐτοὺς, καὶ εἰσήλθοσαν ἐν ἀρᾷ καὶ ἐν ὅρκῳ τοῦ πορεύεσθαι ἐν νόμῳ τοῦ Θεοῦ, ὃς ἐδόθη ἐν χειρὶ Μωυσῆ δούλου τοῦ Θεοῦ, φυλάσσεσθαι καὶ ποιεῖν πάσας τὰς ἐντολὰς Κυρίου, καὶ τὰ κρίματα αὐτοῦ, καὶ τὰ προστάγματα αὐτοῦ·  <span class="verse" id="V31">31&#160;</span>Καὶ τοῦ μὴ δοῦναι θυγατέρας ἡμῶν τοῖς λαοῖς τοῖς γῆς, καὶ τὰς θυγατέρας αὐτῶν οὐ ληψόμεθα τοῖς υἱοῖς ἡμῶν·  <span class="verse" id="V32">32&#160;</span>Καὶ λαοὶ τῆς γῆς οἱ φέροντες τοὺς ἀγορασμοὺς καὶ πᾶσαν πρᾶσιν ἐν ἡμέρᾳ τοῦ σαββάτου ἀποδόσθαι, οὐκ ἀγορῶμεν παρʼ αὐτῶν ἐν σαββάτῳ καὶ ἐν ἡμέρᾳ ἁγίᾳ· καὶ ἀνήσομεν τὸ ἔτος τὸ ἕβδομον, καὶ ἀπαίτησιν πάσης χειρός. </div><div class='p'> <span class="verse" id="V33">33&#160;</span>Καὶ στήσομεν ἐφʼ ἡμᾶς ἐντολάς δοῦναι ἐφʼ ἡμᾶς τρίτον τοῦ διδράχμου κατʼ ἐνιαυτὸν εἰς δουλείαν οἴκου τοῦ Θεοῦ ἡμῶν,  <span class="verse" id="V34">34&#160;</span>εἰς ἄρτους τοῦ προσώπου, καὶ θυσίαν τοῦ ἐνδελεχισμοῦ καὶ εἰς ὁλοκαύτωμα τοῦ ἐνδελεχισμοῦ τῶν σαββάτων, τῶν νουμηνιῶν, εἰς τὰς ἑορτὰς καὶ εἰς τὰ ἅγια, καὶ τὰ περὶ ἁμαρτίας, ἐξιλάσασθαι περὶ Ἰσραὴλ, καὶ εἰς ἔργα οἴκου τοῦ Θεοῦ ἡμῶν. </div><div class='p'> <span class="verse" id="V35">35&#160;</span>Καὶ κλήρους ἐβάλομεν περὶ κλήρου ξυλοφορίας, οἱ ἱερεῖς καὶ οἱ Λευῖται καὶ ὁ λαὸς, ἐνέγκαι εἰς οἶκον Θεοῦ ἡμῶν, εἰς οἶκον πατριῶν ἡμῶν, εἰς καιροὺς ἀπὸ χρόνων, ἐνιαυτὸν κατʼ ἐνιαυτὸν, ἐκκαῦσαι ἑπὶ τὸ θυσιαστήριον Κυρίου Θεοῦ ἡμῶν, ὡς γέγραπται ἐν τῷ νόμῳ·  <span class="verse" id="V36">36&#160;</span>Καὶ ἐνέγκαι τὰ πρωτογενήματα τῆς γῆς ἡμῶν, καὶ πρωτογεννήματα καρποῦ παντὸς ξύλου ἐνιαυτὸν κατʼ ἐνιαυτὸν εἰς οἶκον Κυρίου,  <span class="verse" id="V37">37&#160;</span>καὶ τὰ πρωτότοκα υἱῶν ἡμῶν καὶ κτηνῶν ἡμῶν, ὡς γέγραπται ἐν τῷ νόμῳ, καὶ τὰ πρωτότοκα τῶν βοῶν ἡμῶν καὶ ποιμνίων ἡμῶν ἐνέγκαι εἰς οἶκον Θεοῦ ἡμῶν, τοῖς ἱερεῦσι τοῖς λειτουργοῦσιν ἐν οἴκῳ Θεοῦ ἡμῶν.  <span class="verse" id="V38">38&#160;</span>Καὶ τὴν ἀπαρχὴν σίτων ἡμῶν, καὶ τὸν καρπὸν παντὸς ξύλου, οἴνου, καὶ ἐλαίου, οἴσομεν τοῖς ἱερεῦσιν εἰς τὸ γαζοφυλάκιον οἴκου τοῦ Θεοῦ, καὶ δεκάτην γῆς ἡμῶν τοῖς Λευίταις· καὶ αὐτοὶ οἱ Λευῖται δεκατοῦντες ἐν πάσαις πόλεσι δουλείας ἡμῶν.  <span class="verse" id="V39">39&#160;</span>Καὶ ἔσται ὁ ἱερεὺς υἱὸς Ἀαρὼν μετὰ τοῦ Λευίτου ἐν τῇ δεκάτῃ τοῦ Λευίτου, καὶ οἱ Λευῖται ἀνοίσουσι τὴν δεκάτην τῆς δεκάδος εἰς οἶκον Θεοῦ ἡμῶν εἰς τὰ γαζοφυλάκια εἰς οἶκον τοῦ Θεοῦ.  <span class="verse" id="V40">40&#160;</span>Ὅτι εἰς τοὺς θησαυροὺς εἰσοίσουσιν οἱ υἱοὶ Ἰσραὴλ καὶ οἱ υἱοὶ τοῦ Λευὶ τὰς ἀπαρχὰς τοῦ σίτου, καὶ τοῦ οἴνου, καὶ τοῦ ἐλαίου, καὶ ἐκεῖ σκεύη τὰ ἅγια, καὶ οἱ ἱερεῖς καὶ οἱ λειτουργοὶ καὶ οἱ πυλωροὶ καὶ οἱ ᾄδοντες· καὶ οὐκ ἐγκαταλείψομεν τὸν οἶκον τοῦ Θεοῦ ἡμῶν. </div><ul class='tnav'>
<li><a href='index.htm'>ΕΣΔΡΑΣ</a></li>
<li><a href='EZR19.htm'>&lt;</a></li>
<li><a href='EZR.htm'>20</a></li>
<li><a href='EZR21.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>Public Domain</a></p>
</div>
</div></body></html>

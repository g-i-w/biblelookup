<!DOCTYPE html>
<html lang="grc">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>μετάφραση των εβδομήκοντα ΘΡΗΝΟΙ 3</title>
<meta name="keywords" content="μετάφραση των εβδομήκοντα, grc, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ΘΡΗΝΟΙ</a></li>
<li><a href='LAM02.htm'>&lt;</a></li>
<li><a href='LAM.htm'>3</a></li>
<li><a href='LAM04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='p'> <span class="verse" id="V1">1&#160;</span>ΑΛΕΦ. Ἐγὼ ἀνὴρ ὁ βλέπων πτωχείαν, ἐν ῥάβδῳ θυμοῦ αὐτοῦ ἐπʼ ἐμέ.  <span class="verse" id="V2">2&#160;</span>Παρέλαβέ με καὶ ἀπήγαγέ με εἰς σκότος, καὶ οὐ φῶς.  <span class="verse" id="V3">3&#160;</span>Πλὴν ἐν ἐμοὶ ἐπέστρεψε χεῖρα αὐτοῦ ὅλην τὴν ἡμέραν,  <span class="verse" id="V4">4&#160;</span>ἐπαλαίωσε σάρκα μου καὶ δέρμα μου, ὀστέα μου συνέτριψεν. </div><div class='p'> <span class="verse" id="V5">5&#160;</span>ΒΗΘ. Ἀνῳκοδόμησε κατʼ ἐμοῦ, καὶ ἐκύκλωσε κεφαλήν μου, καὶ ἐμόχθησεν·  <span class="verse" id="V6">6&#160;</span>ἐν σκοτεινοῖς ἐκάθισέ με ὡς νεκροὺς αἰῶνος.  <span class="verse" id="V7">7&#160;</span>Ἀνῳκοδόμησε κατʼ ἐμοῦ, καὶ οὐκ ἐξελεύσομαι, ἐβάρυνε χαλκόν μου. </div><div class='p'> <span class="verse" id="V8">8&#160;</span>ΓΙΜΕΛ. Καί γε κεκράξομαι καὶ βοήσω, ἀπέφραξε προσευχήν μου. </div><div class='p'> <span class="verse" id="V9">9&#160;</span>ΔΑΛΕΘ. Ἀνῳκοδόμησεν ὁδούς μου, ἐνέφραξε τρίβους μου,  <span class="verse" id="V10">10&#160;</span>ἐτάραξεν ἄρκος ἐνεδρεύουσα, αὐτός μοι λέων ἐν κρυφαίοις,  <span class="verse" id="V11">11&#160;</span>κατεδίωξεν ἀφεστηκότα, καὶ κατέπαυσέ με, ἔθετό με ἠφανισμένην. </div><div class='p'> <span class="verse" id="V12">12&#160;</span>Η. Ἐνέτεινε τόξον αὐτοῦ, καὶ ἐστήλωσέ με ὡς σκοπὸν εἰς βέλος.  <span class="verse" id="V13">13&#160;</span>Εἰσήγαγεν ἐν τοῖς νεφροῖς μου ἰοὺς φαρέτρας αὐτοῦ.  <span class="verse" id="V14">14&#160;</span>Ἐγενήθην γέλως παντὶ λαῷ μου, ψαλμὸς αὐτῶν ὅλην τὴν ἡμέραν. </div><div class='p'> <span class="verse" id="V15">15&#160;</span>ΟΥΑΥ. Ἐχόρτασέ με πικρίας, ἐμέθυσέ με χολῆς,  <span class="verse" id="V16">16&#160;</span>καὶ ἐξέβαλε ψήφῳ ὀδόντας μου· ἐψώμισέ με σποδὸν,  <span class="verse" id="V17">17&#160;</span>καὶ ἀπώσατο ἐξ εἰρήνης ψυχήν μου· ἐπελαθόμην ἀγαθά.  <span class="verse" id="V18">18&#160;</span>Καὶ ἀπώλετο νῖκός μου, καὶ ἡ ἐλπίς μου ἀπὸ Κυρίου. </div><div class='p'> <span class="verse" id="V19">19&#160;</span>ΖΑΙΝ. Ἐμνήσθην ἀπὸ πτωχείας μου, καὶ ἐκ διωγμοῦ πικρία καὶ χολή μου μνησθήσεται,  <span class="verse" id="V20">20&#160;</span>καὶ καταδολεσχήσει ἐπʼ ἐμὲ ἡ ψυχή μου.  <span class="verse" id="V21">21&#160;</span>Ταύτην τάξω εἰς τὴν καρδίαν μου, διατοῦτο ὑπομενῶ. </div><div class='p'> <span class="verse" id="V22">21a&#160;</span>ΗΘ. Τὰ ἐλέη Κυρίου, ὅτι οὐκ ἐξέλιπέ με, ὅτι οὐ συνετελέσθησαν οἱ οἰκτιρμοὶ αὐτοῦ· μῆνας εἰς τὰς πρωΐας ἐλέησον Κύριε, ὅτι οὐ συνετελέσθημεν, ὅτι οὐ συνετελέσθησαν οἱ οἰκτιρμοὶ αὐτοῦ.  <span class="verse" id="V23">21b&#160;</span>Καινὰ εἰς τὰς πρωΐας, πολλὴ ἡ πίστις σου.  <span class="verse" id="V24">21c&#160;</span>Μερίς μου Κύριος, εἶπεν ἡ ψυχή μου· διατοῦτο ὑπομενῶ αὐτῷ· </div><div class='p'> <span class="verse" id="V25">25&#160;</span>ΤΗΘ. Ἀγαθὸς Κύριος τοῖς ὑπομένουσιν αὐτὸν, ψυχὴ ἣ ζητήσει αὐτὸν, ἀγαθόν·  <span class="verse" id="V26">26&#160;</span>καὶ ὑπομενεῖ, καὶ ἡσυχάσει εἰς τὸ σωτήριον Κυρίου. </div><div class='p'> <span class="verse" id="V27">27&#160;</span>ΤΗΘ. Ἀγαθὸν ἀνδρὶ, ὅταν ἄρῃ ζυγὸν ἐν νεότητι αὐτοῦ,  <span class="verse" id="V28">28&#160;</span>καθήσεται κατὰ μόνας, καὶ σιωπήσεται, ὅτι ᾖρεν ἐφʼ ἑαυτῷ. </div><div class='p'> <span class="verse" id="V30">30&#160;</span>ΙΩΔ. Δώσει τῷ παίοντι αὐτὸν σιαγόνα, χορτασθήσεται ὀνειδισμῶν·  <span class="verse" id="V31">31&#160;</span>Ὅτι οὐκ εἰς τὸν αἰῶνα ἀπώσεται Κύριος. </div><div class='p'> <span class="verse" id="V32">32&#160;</span>ΧΑΦ. Ὅτι ὁ ταπεινώσας οἰκτειρήσει, καὶ κατὰ τὸ πλῆθος τοῦ ἐλέους αὐτοῦ,  <span class="verse" id="V33">33&#160;</span>οὐκ ἀπεκριθη ἀπὸ καρδίας αὐτοῦ, καὶ ἐταπείνωσεν υἱοὺς ἀνδρός. </div><div class='p'> <span class="verse" id="V34">34&#160;</span>ΛΑΜΕΔ. Τοῦ ταπεινῶσαι ὑπὸ τοὺς πόδας αὐτοῦ πάντας δεσμίους γῆς,  <span class="verse" id="V35">35&#160;</span>τοῦ ἐκκλίναι κρίσιν ἀνδρὸς κατέναντι προσώπου ὑψίστου,  <span class="verse" id="V36">36&#160;</span>καταδικάσαι ἄνθρωπον ἐν τῷ κρίνεσθαι αὐτὸν, Κύριος οὐκ εἶπε.  <span class="verse" id="V37">37&#160;</span>Τίς οὕτως εἶπε, καὶ ἐγενήθη; Κύριος οὐκ ἐνετείλατο.  <span class="verse" id="V38">38&#160;</span>Ἐκ στόματος ὑψίστου οὐκ ἐξελεύσεται τὰ κακὰ καὶ τὸ ἀγαθόν. </div><div class='p'> <span class="verse" id="V39">39&#160;</span>ΜΗΜ. Τί γογγύσει ἄνθρωπος ζῶν, ἀνὴρ περὶ τῆς ἁμαρτίας αὐτοῦ; </div><div class='p'> <span class="verse" id="V40">40&#160;</span>ΝΟΥΝ. Ἐξηρευνήθη ἡ ὁδὸς ἡμῶν καὶ ἠτάσθη, καὶ ἐπιστρέψομεν ἕως Κυρίου.  <span class="verse" id="V41">41&#160;</span>Ἀναλάβωμεν καρδίας ἡμῶν ἐπὶ χειρῶν πρὸς ὑψηλὸν ἐν οὐρανῷ.  <span class="verse" id="V42">42&#160;</span>Ἡμαρτήσαμεν, ἠσεβήσαμεν, καὶ οὐχ ἱλάσθης. </div><div class='p'> <span class="verse" id="V43">43&#160;</span>ΣΑΜΕΧ. Ἐπεσκέπασας ἐν ʼθυμῷ, καὶ ἀπεδίωξας ἡμᾶς, ἀπέκτεινας, οὐκ ἐφείσω.  <span class="verse" id="V44">44&#160;</span>Ἐπεσκέπασας νεφέλην σεαυτῷ ἕινεκεν προσευχῆς,  <span class="verse" id="V45">45&#160;</span>καμμύσαι με καὶ ἀπωσθῆναι. ΑΙΝ. Ἔθηκας ἡμᾶς ἐν μέσῳ τῶν λαῶν.  <span class="verse" id="V46">46&#160;</span>Διήνοιξαν ἐφʼ ἡμᾶς τὸ στόμα αὐτῶν πάντες οἱ ἐχθροὶ ἡμῶν.  <span class="verse" id="V47">47&#160;</span>Φόβος καὶ θυμὸς ἐγενήθη ἡμῖν, ἔπαρσις καὶ συντριβή.  <span class="verse" id="V48">48&#160;</span>Ἀφέσεις ὑδάτων κατάξει ὁ ὀφθαλμός μου ἐπὶ τὸ σύντριμμα τῆς θυγατρὸς τοῦ λαοῦ μου. </div><div class='p'> <span class="verse" id="V49">49&#160;</span>ΦΗ. Ὁ ὀφθαλμός μου κατεπόθη, καὶ οὐ σιγήσομαι τοῦ μὴ εἶναι ἔκνηψιν,  <span class="verse" id="V50">50&#160;</span>ἕως οὗ διακύψῃ καὶ ἴδῃ Κύριος ἐξ οὐρανοῦ.  <span class="verse" id="V51">51&#160;</span>Ὁ ὀφθαλμός μου ἐπιφυλλιεῖ ἐπὶ τὴν ψυχήν μου παρὰ πάσας θυγατέρας πόλεως. </div><div class='p'> <span class="verse" id="V52">52&#160;</span>ΤΣΑΔΗ. Θηρεύοντες ἐθήρευσάν με ὡς στρουθίον· πάντες οἱ ἐχθροί μου δωρεὰν  <span class="verse" id="V53">53&#160;</span>ἐθανάτωσαν ἐν λάκκῳ ζωήν μου, καὶ ἐπέθηκαν λίθον ἐπʼ ἐμοί.  <span class="verse" id="V54">54&#160;</span>Ὑπερεχύθη ὕδωρ ἐπὶ τὴν κεφαλήν μου· εἶπα, ἄπωσμαι. </div><div class='p'> <span class="verse" id="V55">55&#160;</span>ΚΩΦ. Ἐπεκαλεσάμην τὸ ὄνομά σου, Κύριε, ἐκ λάκκου κατωτάτου·  <span class="verse" id="V56">56&#160;</span>Φωνήν μου ἤκουσας· μὴ κρύψῃς τὰ ὦτά σου εἰς τὴν δέησίν μου·  <span class="verse" id="V57">57&#160;</span>Εἰς τὴν βοήθειάν μου ἤγγισας· ἐν ἡμέρᾳ ᾗ ἐπεκαλεσάμην σε εἶπάς μοι, μὴ φοβοῦ. </div><div class='p'> <span class="verse" id="V58">58&#160;</span>ΡΗΧΣ. Ἐδίκασας, Κύριε, τὰς δίκας τῆς ψυχῆς μου, ἐλυτρώσω τὴν ζωήν μου.  <span class="verse" id="V59">59&#160;</span>Ἴδες, Κύριε, τὰς ταραχάς μου, ἔκρινας τὴν κρίσιν μου.  <span class="verse" id="V60">60&#160;</span>Εἶδες πᾶσαν τὴν ἐκδίκησιν αὐτῶν, εἰς πάντας διαλογισμοὺς αὐτῶν ἐν ἐμοί. </div><div class='p'> <span class="verse" id="V61">61&#160;</span>ΧΣΕΝ. Ἤκουσας τὸν ὀνειδισμὸν αὐτῶν, πάντας τοὺς διαλογισμοὺς αὐτῶν κατʼ ἐμοῦ,  <span class="verse" id="V62">62&#160;</span>χείλη ἐπανισταμένων μοι, καὶ μελέτας αὐτῶν κατʼ ἐμοῦ ὅλην τὴν ἡμέραν,  <span class="verse" id="V63">63&#160;</span>καθέδραν αὐτῶν, καὶ ἀνάστασιν αὐτῶν· ἐπίβλεψον ἐπὶ ὀφθαλμοὺς αὐτῶν.  <span class="verse" id="V64">64&#160;</span>Ἀποδώσεις αὐτοῖς ἀνταπόδομα, Κύριε, κατὰ τὰ ἔργα τῶν χειρῶν αὐτῶν. </div><div class='p'> <span class="verse" id="V65">65&#160;</span>ΘΑΥ. Ἀποδώσεις αὐτοῖς ὑπερασπισμὸν, καρδίας μου μόχθον.  <span class="verse" id="V66">66&#160;</span>Σὺ αὐτοὺς καταδιώξεις ἐν ὀργῇ, καὶ ἐξαναλώσεις αὐτοὺς ὑποκάτωθεν τοῦ οὐρανοῦ, Κύριε. </div><ul class='tnav'>
<li><a href='index.htm'>ΘΡΗΝΟΙ</a></li>
<li><a href='LAM02.htm'>&lt;</a></li>
<li><a href='LAM.htm'>3</a></li>
<li><a href='LAM04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>Public Domain</a></p>
</div>
</div></body></html>

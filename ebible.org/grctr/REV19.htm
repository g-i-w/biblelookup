<!DOCTYPE html>
<html lang="grc">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Η Καινή Διαθήκη ΑΠΟΚΑΛΥΨΙΣ ΙΩΑΝΝΟΥ 19</title>
<meta name="keywords" content="Η Καινή Διαθήκη, grc, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ΑΠΟΚΑΛΥΨΙΣ ΙΩΑΝΝΟΥ</a></li>
<li><a href='REV18.htm'>&lt;</a></li>
<li><a href='REV.htm'>19</a></li>
<li><a href='REV20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='p'> <span class="verse" id="V1">1&#160;</span>Καὶ μετὰ ταῦτα ἤκουσα <a href="REV19.htm#FN1" class="notemark">*<span class="popup"> φωνὴν ¦ ὡς φωνὴν ELZ</span></a>φωνὴν ὄχλου πολλοῦ μεγάλην ἐν τῷ οὐρανῷ, λέγοντος, </div><div class='b'> &#160; </div><div class='q'>Ἁλληλούϊα· </div><div class='q'>ἡ σωτηρία καὶ ἡ δόξα καὶ ἡ τιμὴ καὶ ἡ δύναμις Κυρίῳ τῷ Θεῷ ἡμῶν· </div><div class='q'> <span class="verse" id="V2">2&#160;</span>ὅτι ἀληθιναὶ καὶ δίκαιαι αἱ κρίσεις αὐτοῦ· </div><div class='q'>ὅτι ἔκρινε τὴν πόρνην τὴν μεγάλην, </div><div class='q'>ἥτις ἔφθειρε τὴν γῆν ἐν τῇ πορνείᾳ αὐτῆς, </div><div class='q'>καὶ ἐξεδίκησε τὸ αἷμα τῶν δούλων αὐτοῦ ἐκ τῆς χειρὸς αὐτῆς. </div><div class='b'> &#160; </div><div class='m'> <span class="verse" id="V3">3&#160;</span>Καὶ δεύτερον εἴρηκαν, </div><div class='b'> &#160; </div><div class='q'>Ἁλληλούϊα· </div><div class='q'>καὶ ὁ καπνὸς αὐτῆς ἀναβαίνει εἰς τοὺς αἰῶνας τῶν αἰώνων. </div><div class='b'> &#160; </div><div class='m'> <span class="verse" id="V4">4&#160;</span>Καὶ <a href="REV19.htm#FN2" class="notemark">†<span class="popup"> ἔπεσαν ¦ ἔπεσον ELZ</span></a>ἔπεσαν οἱ πρεσβύτεροι οἱ εἴκοσι καὶ τέσσαρες, καὶ τὰ τέσσαρα ζῷα, καὶ προσεκύνησαν τῷ Θεῷ τῷ καθημένῳ ἐπὶ τοῦ θρόνου, λέγοντες, Ἀμήν· Ἁλληλούϊα.  <span class="verse" id="V5">5&#160;</span>Καὶ φωνὴ ἐκ τοῦ θρόνου ἐξῆλθε, λέγουσα, </div><div class='b'> &#160; </div><div class='q'>Αἰνεῖτε τὸν Θεὸν ἡμῶν </div><div class='q'>πάντες οἱ δοῦλοι αὐτοῦ, </div><div class='q'>καὶ οἱ φοβούμενοι αὐτόν, </div><div class='q'>καὶ οἱ μικροὶ καὶ οἱ μεγάλοι. </div><div class='b'> &#160; </div><div class='m'> <span class="verse" id="V6">6&#160;</span>Καὶ ἤκουσα ὡς φωνὴν ὄχλου πολλοῦ, καὶ ὡς φωνὴν ὑδάτων πολλῶν, καὶ ὡς φωνὴν βροντῶν ἰσχυρῶν, <a href="REV19.htm#FN3" class="notemark">‡<span class="popup"> λέγοντας ¦ λεγόντων ELZ</span></a>λέγοντας, </div><div class='b'> &#160; </div><div class='q'>Ἁλληλούϊα· </div><div class='q'>ὅτι ἐβασίλευσε Κύριος </div><div class='q'>ὁ Θεὸς ὁ παντοκράτωρ. </div><div class='q'> <span class="verse" id="V7">7&#160;</span>Χαίρωμεν καὶ ἀγαλλιώμεθα, </div><div class='q'>καὶ δῶμεν τὴν δόξαν αὐτῷ· </div><div class='q'>ὅτι ἦλθεν ὁ γάμος τοῦ ἀρνίου, </div><div class='q'>καὶ ἡ γυνὴ αὐτοῦ ἡτοίμασεν ἑαυτήν. </div><div class='q'> <span class="verse" id="V8">8&#160;</span>Καὶ ἐδόθη αὐτῇ ἵνα περιβάληται </div><div class='q'>βύσσινον καθαρὸν καὶ λαμπρόν· </div><div class='b'> &#160; </div><div class='m'>τὸ γὰρ βύσσινον τὰ δικαιώματά ἐστι τῶν ἁγίων. </div><div class='p'> <span class="verse" id="V9">9&#160;</span>Καὶ λέγει μοι, Γράψον, Μακάριοι οἱ εἰς τὸ δεῖπνον τοῦ γάμου τοῦ ἀρνίου κεκλημένοι. Καὶ λέγει μοι, Οὗτοι οἱ λόγοι ἀληθινοί εἰσι τοῦ Θεοῦ.  <span class="verse" id="V10">10&#160;</span>Καὶ ἔπεσον ἔμπροσθεν τῶν ποδῶν αὐτοῦ προσκυνῆσαι αὐτῷ· καὶ λέγει μοι, Ὅρα μή· σύνδουλός σου εἰμὶ καὶ τῶν ἀδελφῶν σου τῶν ἐχόντων τὴν μαρτυρίαν τοῦ Ἰησοῦ· τῷ Θεῷ προσκύνησον· ἡ γὰρ μαρτυρία τοῦ Ἰησοῦ ἐστὶ τὸ πνεῦμα τῆς προφητείας. </div><div class='p'> <span class="verse" id="V11">11&#160;</span>Καὶ εἶδον τὸν οὐρανὸν ἀνεῳγμένον, καὶ ἰδού, ἵππος λευκός, καὶ ὁ καθήμενος ἐπ᾿ αὐτόν, καλούμενος πιστὸς καὶ ἀληθινός, καὶ ἐν δικαιοσύνῃ κρίνει καὶ πολεμεῖ.  <span class="verse" id="V12">12&#160;</span>Οἱ δὲ ὀφθαλμοὶ αὐτοῦ ὡς φλὸξ πυρός, καὶ ἐπὶ τὴν κεφαλὴν αὐτοῦ διαδήματα πολλά· ἔχων ὄνομα γεγραμμένον ὃ οὐδεὶς οἶδεν εἰ μὴ αὐτός,  <span class="verse" id="V13">13&#160;</span>καὶ περιβεβλημένος ἱμάτιον βεβαμμένον αἵματι· καὶ καλεῖται τὸ ὄνομα αὐτοῦ, Ὁ λόγος τοῦ Θεοῦ.  <span class="verse" id="V14">14&#160;</span>Καὶ τὰ στρατεύματα <a href="REV19.htm#FN4" class="notemark">§<span class="popup"> τὰ ¦ — ST</span></a>τὰ ἐν τῷ οὐρανῷ ἠκολούθει αὐτῷ ἐφ᾿ ἵπποις λευκοῖς, ἐνδεδυμένοι βύσσινον λευκὸν καὶ καθαρόν.  <span class="verse" id="V15">15&#160;</span>Καὶ ἐκ τοῦ στόματος αὐτοῦ ἐκπορεύεται ῥομφαία ὀξεῖα, ἵνα ἐν αὐτῇ πατάσσῃ τὰ ἔθνη· καὶ αὐτὸς ποιμανεῖ αὐτοὺς ἐν ῥάβδῳ σιδηρᾷ· καὶ αὐτὸς πατεῖ τὴν ληνὸν τοῦ οἴνου τοῦ θυμοῦ καὶ τῆς ὀργῆς τοῦ Θεοῦ τοῦ παντοκράτορος.  <span class="verse" id="V16">16&#160;</span>Καὶ ἔχει ἐπὶ τὸ ἱμάτιον καὶ ἐπὶ τὸν μηρὸν αὐτοῦ <a href="REV19.htm#FN5" class="notemark">*<span class="popup"> τὸ ¦ — SCR</span></a>τὸ ὄνομα γεγραμμένον, Βασιλεὺς βασιλέων καὶ Κύριος κυρίων. </div><div class='p'> <span class="verse" id="V17">17&#160;</span>Καὶ εἶδον ἕνα ἄγγελον ἑστῶτα ἐν τῷ ἡλίῳ· καὶ ἔκραξε φωνῇ μεγάλῃ, λέγων πᾶσι τοῖς ὀρνέοις τοῖς πετωμένοις ἐν μεσουρανήματι, Δεῦτε καὶ συνάγεσθε εἰς τὸ δεῖπνον τοῦ μεγάλου Θεοῦ,  <span class="verse" id="V18">18&#160;</span>ἵνα φάγητε σάρκας βασιλέων, καὶ σάρκας χιλιάρχων, καὶ σάρκας ἰσχυρῶν, καὶ σάρκας ἵππων καὶ τῶν καθημένων ἐπ᾿ αὐτῶν, καὶ σάρκας πάντων, ἐλευθέρων <a href="REV19.htm#FN6" class="notemark">†<span class="popup"> καὶ ¦ τε καὶ SCR</span></a>καὶ δούλων, καὶ μικρῶν καὶ μεγάλων.  <span class="verse" id="V19">19&#160;</span>Καὶ εἶδον τὸ θηρίον, καὶ τοὺς βασιλεῖς τῆς γῆς, καὶ τὰ στρατεύματα αὐτῶν συνηγμένα ποιῆσαι πόλεμον μετὰ τοῦ καθημένου ἐπὶ τοῦ ἵππου, καὶ μετὰ τοῦ στρατεύματος αὐτοῦ.  <span class="verse" id="V20">20&#160;</span>Καὶ ἐπιάσθη τὸ θηρίον, καὶ μετὰ τούτου ὁ ψευδοπροφήτης ὁ ποιήσας τὰ σημεῖα ἐνώπιον αὐτοῦ, ἐν οἷς ἐπλάνησε τοὺς λαβόντας τὸ χάραγμα τοῦ θηρίου, καὶ τοὺς προσκυνοῦντας τῇ εἰκόνι αὐτοῦ· ζῶντες ἐβλήθησαν οἱ δύο εἰς τὴν λίμνην τοῦ πυρὸς τὴν καιομένην ἐν τῷ θείῳ·  <span class="verse" id="V21">21&#160;</span>καὶ οἱ λοιποὶ ἀπεκτάνθησαν ἐν τῇ ῥομφαίᾳ τοῦ καθημένου ἐπὶ τοῦ ἵππου, τῇ ἐκπορευομένῃ ἐκ τοῦ στόματος αὐτοῦ· καὶ πάντα τὰ ὄρνεα ἐχορτάσθησαν ἐκ τῶν σαρκῶν αὐτῶν. </div><ul class='tnav'>
<li><a href='index.htm'>ΑΠΟΚΑΛΥΨΙΣ ΙΩΑΝΝΟΥ</a></li>
<li><a href='REV18.htm'>&lt;</a></li>
<li><a href='REV.htm'>19</a></li>
<li><a href='REV20.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="REV19.htm#V1">19:1</a>
 <span class="ft">φωνὴν ¦ ὡς φωνὴν ELZ</span></p>
<p class="f" id="FN2"><span class="notemark">†</span><a class="notebackref" href="REV19.htm#V4">19:4</a>
 <span class="ft">ἔπεσαν ¦ ἔπεσον ELZ</span></p>
<p class="f" id="FN3"><span class="notemark">‡</span><a class="notebackref" href="REV19.htm#V6">19:6</a>
 <span class="ft">λέγοντας ¦ λεγόντων ELZ</span></p>
<p class="f" id="FN4"><span class="notemark">§</span><a class="notebackref" href="REV19.htm#V14">19:14</a>
 <span class="ft">τὰ ¦ — ST</span></p>
<p class="f" id="FN5"><span class="notemark">*</span><a class="notebackref" href="REV19.htm#V16">19:16</a>
 <span class="ft">τὸ ¦ — SCR</span></p>
<p class="f" id="FN6"><span class="notemark">†</span><a class="notebackref" href="REV19.htm#V18">19:18</a>
 <span class="ft">καὶ ¦ τε καὶ SCR</span></p>

<hr />
</div>
<div class="copyright">

<p align="center"><a href='copyright.htm'>Public Domain</a></p>
</div>
</div></body></html>

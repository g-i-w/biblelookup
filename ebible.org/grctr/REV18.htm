<!DOCTYPE html>
<html lang="grc">
<head>
<meta charset="UTF-8" />
<link rel="stylesheet" href="dejavuserif.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>Η Καινή Διαθήκη ΑΠΟΚΑΛΥΨΙΣ ΙΩΑΝΝΟΥ 18</title>
<meta name="keywords" content="Η Καινή Διαθήκη, grc, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ΑΠΟΚΑΛΥΨΙΣ ΙΩΑΝΝΟΥ</a></li>
<li><a href='REV17.htm'>&lt;</a></li>
<li><a href='REV.htm'>18</a></li>
<li><a href='REV19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='p'> <span class="verse" id="V1">1&#160;</span>Καὶ μετὰ ταῦτα εἶδον <a href="REV18.htm#FN1" class="notemark">*<span class="popup"> ἄγγελον ¦ ἄλλον ἄγγελον SCR</span></a>ἄγγελον καταβαίνοντα ἐκ τοῦ οὐρανοῦ, ἔχοντα ἐξουσίαν μεγάλην· καὶ ἡ γῆ ἐφωτίσθη ἐκ τῆς δόξης αὐτοῦ.  <span class="verse" id="V2">2&#160;</span>Καὶ ἔκραξεν ἐν ἰσχύϊ, φωνῇ μεγάλῃ, λέγων, </div><div class='b'> &#160; </div><div class='q'>Ἔπεσεν ἔπεσε Βαβυλὼν ἡ μεγάλη, </div><div class='q'>καὶ ἐγένετο κατοικητήριον δαιμόνων, </div><div class='q'>καὶ φυλακὴ παντὸς πνεύματος ἀκαθάρτου, </div><div class='q'>καὶ φυλακὴ παντὸς ὀρνέου ἀκαθάρτου καὶ μεμισημένου. </div><div class='q'> <span class="verse" id="V3">3&#160;</span>Ὅτι ἐκ τοῦ οἴνου τοῦ θυμοῦ τῆς πορνείας αὐτῆς </div><div class='q'>πέπωκε πάντα τὰ ἔθνη, </div><div class='q'>καὶ οἱ βασιλεῖς τῆς γῆς μετ᾿ αὐτῆς ἐπόρνευσαν, </div><div class='q'>καὶ οἱ ἔμποροι τῆς γῆς ἐκ τῆς δυνάμεως τοῦ στρήνους αὐτῆς ἐπλούτησαν. </div><div class='b'> &#160; </div><div class='p'> <span class="verse" id="V4">4&#160;</span>Καὶ ἤκουσα ἄλλην φωνὴν ἐκ τοῦ οὐρανοῦ, λέγουσαν, </div><div class='b'> &#160; </div><div class='q'>Ἐξέλθετε ἐξ αὐτῆς ὁ λαός μου, </div><div class='q'>ἵνα μὴ συγκοινωνήσητε ταῖς ἁμαρτίαις αὐτῆς, </div><div class='q'>καὶ ἵνα μὴ λάβητε ἐκ τῶν πληγῶν αὐτῆς· </div><div class='q'> <span class="verse" id="V5">5&#160;</span>ὅτι <a href="REV18.htm#FN2" class="notemark">†<span class="popup"> ἠκολούθησαν ¦ ἐκολλήθησαν SCR</span></a>ἠκολούθησαν αὐτῆς αἱ ἁμαρτίαι ἄχρι τοῦ οὐρανοῦ, </div><div class='q'>καὶ ἐμνημόνευσεν ὁ Θεὸς τὰ ἀδικήματα αὐτῆς. </div><div class='q'> <span class="verse" id="V6">6&#160;</span>Ἀπόδοτε αὐτῇ ὡς καὶ αὐτὴ ἀπέδωκεν ὑμῖν, </div><div class='q'>καὶ διπλώσατε αὐτῇ διπλᾶ κατὰ τὰ ἔργα αὐτῆς· </div><div class='q'>ἐν τῷ ποτηρίῳ ᾧ ἐκέρασε κεράσατε αὐτῇ διπλοῦν. </div><div class='q'> <span class="verse" id="V7">7&#160;</span>Ὅσα ἐδόξασεν ἑαυτὴν καὶ ἐστρηνίασε, </div><div class='q'>τοσοῦτον δότε αὐτῇ βασανισμὸν καὶ πένθος· </div><div class='q'>ὅτι ἐν τῇ καρδίᾳ αὐτῆς λέγει, </div><div class='q'>Κάθημαι βασίλισσα, </div><div class='q'>καὶ χήρα οὐκ εἰμί, </div><div class='q'>καὶ πένθος οὐ μὴ ἴδω. </div><div class='q'> <span class="verse" id="V8">8&#160;</span>Διὰ τοῦτο ἐν μιᾷ ἡμέρᾳ ἥξουσιν αἱ πληγαὶ αὐτῆς, </div><div class='q'>θάνατος καὶ πένθος καὶ λιμός, </div><div class='q'>καὶ ἐν πυρὶ κατακαυθήσεται, </div><div class='q'>ὅτι ἰσχυρὸς Κύριος ὁ Θεὸς ὁ κρίνων αὐτήν. </div><div class='b'> &#160; </div><div class='p'> <span class="verse" id="V9">9&#160;</span>Καὶ κλαύσονται αὐτήν, καὶ κόψονται ἐπ᾿ αὐτῇ οἱ βασιλεῖς τῆς γῆς οἱ μετ᾿ αὐτῆς πορνεύσαντες καὶ στρηνιάσαντες, ὅταν βλέπωσι τὸν καπνὸν τῆς πυρώσεως αὐτῆς,  <span class="verse" id="V10">10&#160;</span>ἀπὸ μακρόθεν ἑστηκότες διὰ τὸν φόβον τοῦ βασανισμοῦ αὐτῆς, λέγοντες, </div><div class='b'> &#160; </div><div class='q'>Οὐαί, οὐαί, ἡ πόλις ἡ μεγάλη </div><div class='q'>Βαβυλών, ἡ πόλις ἡ ἰσχυρά, </div><div class='q'>ὅτι ἐν μιᾷ ὥρᾳ ἦλθεν ἡ κρίσις σου. </div><div class='b'> &#160; </div><div class='p'> <span class="verse" id="V11">11&#160;</span>Καὶ οἱ ἔμποροι τῆς γῆς κλαίουσι καὶ πενθοῦσιν ἐπ᾿ αὐτῇ, ὅτι τὸν γόμον αὐτῶν οὐδεὶς ἀγοράζει οὐκέτι·  <span class="verse" id="V12">12&#160;</span>γόμον χρυσοῦ, καὶ ἀργύρου, καὶ λίθου τιμίου, καὶ μαργαρίτου, καὶ βύσσου, καὶ πορφύρας, καὶ σηρικοῦ, καὶ κοκκίνου· καὶ πᾶν ξύλον θύϊνον, καὶ πᾶν σκεῦος ἐλεφάντινον, καὶ πᾶν σκεῦος ἐκ ξύλου τιμιωτάτου, καὶ χαλκοῦ, καὶ σιδήρου, καὶ μαρμάρου·  <span class="verse" id="V13">13&#160;</span>καὶ κινάμωμον, καὶ θυμιάματα, καὶ μύρον, καὶ λίβανον, καὶ οἶνον, καὶ ἔλαιον, καὶ σεμίδαλιν, καὶ σῖτον, καὶ κτήνη, καὶ πρόβατα· καὶ ἵππων, καὶ ῥεδῶν, καὶ σωμάτων, καὶ ψυχὰς ἀνθρώπων. </div><div class='b'> &#160; </div><div class='q'> <span class="verse" id="V14">14&#160;</span>Καὶ ἡ ὀπώρα τῆς ἐπιθυμίας τῆς ψυχῆς σου </div><div class='q'>ἀπῆλθεν ἀπὸ σοῦ, </div><div class='q'>καὶ πάντα τὰ λιπαρὰ καὶ τὰ λαμπρὰ </div><div class='q'>ἀπῆλθεν ἀπὸ σοῦ, </div><div class='q'>καὶ οὐκέτι οὐ μὴ εὑρήσῃς αὐτά. </div><div class='b'> &#160; </div><div class='m'> <span class="verse" id="V15">15&#160;</span>Οἱ ἔμποροι τούτων, οἱ πλουτήσαντες ἀπ᾿ αὐτῆς, ἀπὸ μακρόθεν στήσονται διὰ τὸν φόβον τοῦ βασανισμοῦ αὐτῆς, κλαίοντες καὶ πενθοῦντες,  <span class="verse" id="V16">16&#160;</span>καὶ λέγοντες, </div><div class='b'> &#160; </div><div class='q'>Οὐαί, οὐαί, ἡ πόλις ἡ μεγάλη, </div><div class='q'>ἡ περιβεβλημένη βύσσινον </div><div class='q'>καὶ πορφυροῦν καὶ κόκκινον, </div><div class='q'>καὶ <a href="REV18.htm#FN3" class="notemark">‡<span class="popup"> κεχρυσωμένη ¦ κεχρυσωμένοι ELZ</span></a>κεχρυσωμένη ἐν χρυσῷ </div><div class='q'>καὶ λίθῳ τιμίῳ καὶ μαργαρίταις· </div><div class='q'> <span class="verse" id="V17">17&#160;</span>ὅτι μιᾷ ὥρᾳ ἠρημώθη ὁ τοσοῦτος πλοῦτος. </div><div class='b'> &#160; </div><div class='p'>Καὶ πᾶς κυβερνήτης, καὶ πᾶς ἐπὶ τῶν πλοίων ὁ ὅμιλος, καὶ ναῦται, καὶ ὅσοι τὴν θάλασσαν ἐργάζονται, ἀπὸ μακρόθεν ἔστησαν,  <span class="verse" id="V18">18&#160;</span>καὶ ἔκραζον, ὁρῶντες τὸν καπνὸν τῆς πυρώσεως αὐτῆς, λέγοντες, </div><div class='b'> &#160; </div><div class='q'>Τίς ὁμοία τῇ πόλει τῇ μεγάλῃ; </div><div class='b'> &#160; </div><div class='m'> <span class="verse" id="V19">19&#160;</span>Καὶ ἔβαλον χοῦν ἐπὶ τὰς κεφαλὰς αὐτῶν, καὶ ἔκραζον κλαίοντες καὶ πενθοῦντες, λέγοντες, </div><div class='b'> &#160; </div><div class='q'>Οὐαί, οὐαί, ἡ πόλις ἡ μεγάλη, </div><div class='q'>ἐν ᾗ ἐπλούτησαν πάντες οἱ ἔχοντες πλοῖα ἐν τῇ θαλάσσῃ </div><div class='q'>ἐκ τῆς τιμιότητος αὐτῆς, </div><div class='q'>ὅτι μιᾷ ὥρᾳ ἠρημώθη. </div><div class='q'> <span class="verse" id="V20">20&#160;</span>Εὐφραίνου ἐπ᾿ αὐτήν, οὐρανέ, </div><div class='q'>καὶ οἱ ἅγιοι ἀπόστολοι, καὶ οἱ προφῆται, </div><div class='q'>ὅτι ἔκρινεν ὁ Θεὸς τὸ κρίμα ὑμῶν ἐξ αὐτῆς. </div><div class='b'> &#160; </div><div class='p'> <span class="verse" id="V21">21&#160;</span>Καὶ ἦρεν εἷς ἄγγελος ἰσχυρὸς λίθον ὡς μύλον μέγαν, καὶ ἔβαλεν εἰς τὴν θάλασσαν, λέγων, </div><div class='b'> &#160; </div><div class='q'>Οὕτως ὁρμήματι βληθήσεται </div><div class='q'>Βαβυλὼν ἡ μεγάλη πόλις, </div><div class='q'>καὶ οὐ μὴ εὑρεθῇ ἔτι. </div><div class='q'> <span class="verse" id="V22">22&#160;</span>Καὶ φωνὴ κιθαρῳδῶν καὶ μουσικῶν καὶ αὐλητῶν καὶ σαλπιστῶν </div><div class='q'>οὐ μὴ ἀκουσθῇ ἐν σοὶ ἔτι, </div><div class='q'>καὶ πᾶς τεχνίτης πάσης τέχνης </div><div class='q'>οὐ μὴ εὑρεθῇ ἐν σοὶ ἔτι, </div><div class='q'>καὶ φωνὴ μύλου </div><div class='q'>οὐ μὴ ἀκουσθῇ ἐν σοὶ ἔτι, </div><div class='q'> <span class="verse" id="V23">23&#160;</span>καὶ φῶς λύχνου </div><div class='q'>οὐ μὴ φανῇ ἐν σοὶ ἔτι, </div><div class='q'>καὶ φωνὴ νυμφίου καὶ νύμφης </div><div class='q'>οὐ μὴ ἀκουσθῇ ἐν σοὶ ἔτι· </div><div class='q'>ὅτι οἱ ἔμποροί σου ἦσαν οἱ μεγιστᾶνες τῆς γῆς· </div><div class='q'>ὅτι ἐν τῇ φαρμακείᾳ σου ἐπλανήθησαν πάντα τὰ ἔθνη. </div><div class='q'> <span class="verse" id="V24">24&#160;</span>Καὶ ἐν αὐτῇ αἷμα προφητῶν καὶ ἁγίων εὑρέθη, </div><div class='q'>καὶ πάντων τῶν ἐσφαγμένων ἐπὶ τῆς γῆς. </div><div class='b'> &#160; </div><ul class='tnav'>
<li><a href='index.htm'>ΑΠΟΚΑΛΥΨΙΣ ΙΩΑΝΝΟΥ</a></li>
<li><a href='REV17.htm'>&lt;</a></li>
<li><a href='REV.htm'>18</a></li>
<li><a href='REV19.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="REV18.htm#V1">18:1</a>
 <span class="ft">ἄγγελον ¦ ἄλλον ἄγγελον SCR</span></p>
<p class="f" id="FN2"><span class="notemark">†</span><a class="notebackref" href="REV18.htm#V5">18:5</a>
 <span class="ft">ἠκολούθησαν ¦ ἐκολλήθησαν SCR</span></p>
<p class="f" id="FN3"><span class="notemark">‡</span><a class="notebackref" href="REV18.htm#V16">18:16</a>
 <span class="ft">κεχρυσωμένη ¦ κεχρυσωμένοι ELZ</span></p>

<hr />
</div>
<div class="copyright">

<p align="center"><a href='copyright.htm'>Public Domain</a></p>
</div>
</div></body></html>
